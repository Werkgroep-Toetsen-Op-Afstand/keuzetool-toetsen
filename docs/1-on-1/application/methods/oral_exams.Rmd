---
title: "Mondeling"
subtitle: "none"
link: "https://werkgroep-toetsen-op-afstand.github.io/keuzetool-toetsen/methods/oral_exam/"
date: '2021-12-08'
weight: 3
category: "tool"
---

In gevallen waarin zeer weinig studenten moeten worden getoetst (vijf of minder), kost het minder tijd om bij hen een mondeling examen af te nemen dan om een schriftelijke toets te construeren ([Van Berkel et al., 2017](https://remindo-support.sites.uu.nl/wp-content/uploads/sites/79/2020/03/Toetsen-in-het-Hoger-Onderwijs-van-Berkel-Bax-Joosten-ten-Brinke.pdf)). Naast de geringe tijdsinvestering heeft een mondeling examen ook als voordeel dat docenten de mogelijkheid hebben om door te vragen; dit is met name een voordeel bij het toetsen van hogere cognitieve vaardigheden als toepassen, analyseren, synthetiseren en evalueren. Als studenten met hun antwoord op de vraag een andere kant opgaan dan de docent beoogt, dan kan de docent de bedoeling van de vraag nader toelichten ([Van Berkel et al., 2017] (https://remindo-support.sites.uu.nl/wp-content/uploads/sites/79/2020/03/Toetsen-in-het-Hoger-Onderwijs-van-Berkel-Bax-Joosten-ten-Brinke.pdf)).  