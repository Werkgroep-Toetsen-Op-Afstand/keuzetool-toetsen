---
title: "Tips"
icon: /icons/tips.png
menuicon: /icons/tips-menu.png
date: 2020-07-31T11:05:44+02:00
expandable: false
instructions: false
weight: 4
---

*	Door voorafgaand aan een online observatie een aantal voorbeeldopnames (bijvoorbeeld eerder ingeleverde opnames) te verstrekken aan de studenten,  is het voor de student duidelijker wat er verwacht wordt, zowel wat betreft de opname als inhoudelijk. Ook kan de student dan de eigen prestatie vergelijken met de opname om te evalueren of de handeling voldoende beheerst wordt. 
*	Je kunt de studenten de opdracht geven bij een opgenomen online observatie ook een mislukte handeling in te leveren. Dat biedt aanknopingspunten om te leren van fouten.
*	Faciliteer het oefenen van de handeling door het inroosteren van een online bijeenkomst. Zorg ervoor dat het beoordelingsformulier beschikbaar is een laat studenten elkaar feedback geven aan de hand van het beoordelingsformulier. Door het geven van peerfeedback leren studenten veel over de eigen prestatie, het stimuleert hun zelfbeoordelingsvermogen en ze doen inspiratie bij elkaar op. Zie deze publicatie van Inholland voor meer informatie over het organiseren van peerfeedback.
*	Vraag de student bij een vooraf opgenomen observatie aan te geven op welk (deel)aspect ze in ieder geval graag feedback zouden willen krijgen. Dit bevordert het zelfsturend vermogen. Je kunt er als beoordelaar natuurlijk voor kiezen ook op andere aspecten feedback te geven. 
*	Geef direct na afloop van de online observatie en (ruim) voor het delen van het cijfer feedback aan de student. Dit is het moment waarop dit het best ge√Ønternaliseerd wordt. 
*	Soms vormt de online observatie een afsluiting van een langdurig leerproces, bijvoorbeeld als het gaat om een voorstelling, een complexe handeling of het oplossen van een probleem. Een online observatie kan dan onpersoonlijk overkomen en doet niet altijd recht aan de inspanning die geleverd is. Het is goed dit mee te nemen in de afweging voor online observatie of observeren op locatie.  
