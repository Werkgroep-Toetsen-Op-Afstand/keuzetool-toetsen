---
title: "Toetsen op afstand"
icon: /icons/why-do-this.png
menuicon: /icons/why-do-this-menu.png
date: 2020-07-31T11:05:44+02:00
expandable: true
instructions: false
weight: 2
---

## Online assessmentgesprek

Bij een online assessmentgesprek stelt de examinator via videoconferentiesoftware vragen aan de student op basis van vooraf opgestelde criteria. Hierbij kan gevraagd worden naar situaties waaruit blijkt dat de student bepaalde competenties bezit. De examinator kan hierop vervolgens doorvragen. Vaak wordt een online assessmentgesprek gehouden naar aanleiding van een portfolio, project/product, presentatie of observatie. Soms start het online assessmentgesprek met een presentatie door de student. 

## Online mondeling

In een online mondeling beantwoordt de student vragen mondeling. Hierbij heb je als examinator de mogelijkheid aanvullende toelichting te vragen of een begrip te laten verduidelijken om vast te stellen of de student het echt begrijpt. De vragen kunnen mondeling en/of schriftelijk (bijvoorbeeld via een chatfunctie) aan de studenten worden gepresenteerd. Een online mondeling wordt vaak als vervanging van een toets met open vragen gebruikt.

Uiteraard zijn combinaties van bovenstaande twee vormen mogelijk.

## Voordelen

* Het grootste voordeel van een mondelinge toets op afstand is dat het plaatsonafhankelijk kan, en bij een video-opname ook tijdsonafhankelijk. Dit maakt observeren voor een beoordelaar minder tijdrovend door het ontbreken van bijvoorbeeld reistijd. Ook het beoordelen door meerdere beoordelaars is gemakkelijker te organiseren. Uit onderzoek blijkt dat de validiteit van observaties vaak sterk toeneemt door het toevoegen van extra observaties of beoordelaars, iets wat vergemakkelijkt wordt door observeren op afstand.

## Nadelen

*	Kans op technische problemen door uitval van verbinding.

