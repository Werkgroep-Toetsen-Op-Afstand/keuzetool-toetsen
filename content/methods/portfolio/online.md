---
title: "Toetsen op afstand"
icon: /icons/why-do-this.png
menuicon: /icons/why-do-this-menu.png
date: 2020-07-31T11:05:44+02:00
expandable: true
instructions: false
weight: 2
---

Als online toetsvorm kan het portfolio op dezelfde manier ingezet worden als in de reguliere setting. De drie vormen zijn daarbij:

## Beoordelingsportfolio

Een beoordelingsportfolio is een portfolio voor summatief gebruik. In een beoordelingsportfolio (ook wel assessmentportfolio) verzamelt de student werk dat aantoont dat een bepaalde (set) competentie(s) of vaardigheden beheerst wordt . Vaak wordt ook feedback van medestudenten, docenten, begeleiders en/of externen bijgevoegd; dit geeft de assessoren nog rijkere informatie. Dit type portfolio wordt voornamelijk gebruikt bij formele beoordelingsmomenten.

## Ontwikkelingsportfolio

Een ontwikkelingsportfolio (ook wel developmentportfolio) is een portfolio voor formatief gebruik; dit bestaat uit een verzameling (deel)producten in verschillende fasen van ontwikkeling, vaak aangevuld met reflecties. Een ontwikkelingsportfolio kan gebruikt worden als middel om lerenden te helpen bij het in kaart brengen van de ontwikkeling van hun kennis, vaardigheden en houdingsasapecten en van hun zelfsturend vermogen. 

## Showcase

In een showcase (ook wel presentatieportfolio of showmap) verzamelt de student werk om de kwaliteit ervan te bewijzen. De student gebruikt dit bijvoorbeeld bij een sollicitatie.
