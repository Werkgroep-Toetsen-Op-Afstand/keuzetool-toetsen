---
title: "Aanpak"
icon: /icons/tools.png
menuicon: /icons/tools-menu.png
date: 2020-07-31T11:05:44+02:00
expandable: true
instructions: false
weight: 2
---

De online aanpak van de verschillende portfoliotoepassingen verschilt nauwelijks van de reguliere aanpak.

## Vooraf

Vooraf dienen de verschillende competenties helder geformuleerd en digitaal beschikbaar gesteld te worden. De competenties kunnen in sommige gevallen al in de gespecialiseerde portfoliosoftware worden opgenomen. 

Het is belangrijk om studenten goed voor te lichten over en te begeleiden bij het samenstellen van het portfolio, om te voorkomen dat studenten die wel over de competenties beschikken maar die minder bedreven zijn in het samenstellen van een portfolio en het aandragen van bewijzen te laag worden beoordeeld. Geef studenten een globaal format voor het portfolio, om te voorkomen dat studenten ongestructureerd informatie verzamelen ([Van Berkel et al., 2017](https://remindo-support.sites.uu.nl/wp-content/uploads/sites/79/2020/03/Toetsen-in-het-Hoger-Onderwijs-van-Berkel-Bax-Joosten-ten-Brinke.pdf)).

Maak gebruik van een holistische rubric en train docenten voor het gebruik van deze rubric, zodat er sprake is van overeenstemming in interpretatie ([Van Berkel et al., 2017](https://remindo-support.sites.uu.nl/wp-content/uploads/sites/79/2020/03/Toetsen-in-het-Hoger-Onderwijs-van-Berkel-Bax-Joosten-ten-Brinke.pdf)).

Zorg ervoor dat studenten overtuigd zijn van het nut van het portfolio, dat zij inzien dat zij het zowel binnen als buiten de opleiding kunnen gebruiken om aan te tonen welke competenties zij hebben verworven en dat het hen ook kan helpen bij het reflecteren ([Van Berkel et al., 2017](https://remindo-support.sites.uu.nl/wp-content/uploads/sites/79/2020/03/Toetsen-in-het-Hoger-Onderwijs-van-Berkel-Bax-Joosten-ten-Brinke.pdf)).

Tijdens het portfoliotraject kunnen verschillende (online) bijeenkomsten worden opgezet. Hier valt te denken aan een (online) aftrap, applicatie-uitleg of coaching.

## Na afloop

Ter afronding kan een assessmentgesprek (online) plaatsvinden. Dit kan in sommige gevallen gecombineerd worden met een (online) presentatie waarin de kandidaat de verzamelde bewijsstukken in het portfolio toelicht.

## Aandachtspunten

*	Zorg dat het portfolio, de toetsing en de onderwijsactiviteiten goed op elkaar zijn afgestemd. Studenten voelen zich dan verantwoordelijker voor hun portfolio.

*	Voor studenten met een studiebeperking zoals ADD of ADHD is het extra belangrijk duidelijk te communiceren over de verwachtingen en de inlevermomenten. Het is voor deze doelgroep raadzaam om met tussenproducten te werken om zo het werk overzichtelijk te houden.
