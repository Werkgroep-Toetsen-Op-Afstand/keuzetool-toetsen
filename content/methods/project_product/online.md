---
title: "Online"
icon: /icons/why-do-this.png
menuicon: /icons/why-do-this-menu.png
date: 2020-07-31T11:05:44+02:00
expandable: true
instructions: false
weight: 2
---

Bij een project of product voert de student een afgebakende opdracht uit. Projecten hebben vaak een product als een analyse, advies, ontwerp, fabricaat of essay als resultaat: 

*	**Analyse** Een student analyseert een situatie, probleem of vraagstuk, onderscheidt hierbij hoofd- en bijzaken en/of identificeert hierbij voor- en nadelen. 
*	**Advies** Een advies volgt vaak op een analyse. De student integreert informatie uit verschillende bronnen om tot een onderbouwd advies te komen en een mogelijke oplossing te presenteren. 
*	**Ontwerp** Een ontwerp is een beschrijving of visualisatie van een toekomstige werkelijkheid. 
*	**Fabricaat** Een fabricaat is een concreet fysiek/digitaal eindproduct dat de gebruiker functioneel kan inzetten. 
*	**Essay** Een essay is een tekst waarin de student een onderbouwde mening over een bepaald onderwerp beschrijft. De student leert kritisch nadenken over een specifiek onderwerp. Korte essayvragen kunnen ook gesteld worden binnnen een digitale toets.

Bovenstaande producten kunnen natuurlijk ook gecombineerd worden tot één eindproduct. Zo is een onderzoeksverslag bijvoorbeeld een combinatie van analyse, essay en advies.

Studenten leveren het werk vaak digitaal via een leer management systeem (LMS) in. Hierdoor kan beoordeling op afstand eenvoudig plaatsvinden. Voor fysieke fabricaten kan gebruik worden gemaakt van een zelfgemaakte opname of een livestream demonstratie.

## Voordelen

+ Het toetsen van projecten en producten op afstand is grotendeels niet anders dan hoe de beoordeling via campus onderwijs zou plaatsvinden.

## Nadelen

- Voor de beoordeling van fysieke eindproducten kan een digitale beoordeling soms een minder goed beeld geven. Zo hangt het af van hoe goed de student in staat is om alle relevante details in beeld te brengen.
