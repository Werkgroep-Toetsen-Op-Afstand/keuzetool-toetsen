---
title: "Tips"
icon: /icons/tips.png
menuicon: /icons/tips-menu.png
date: 2020-07-31T11:05:44+02:00
expandable: false
instructions: false
weight: 4
---

> Ruim voor de inleverdatum van de laatste conceptversie van de scriptie organiseer ik een online peerfeedbacksessie. Aan de hand van een beoordelingsformulier geven studenten feedback op elkaars product. Ik merk dat het mij als docent tijd scheelt bij het geven van feedback. Veelvoorkomende fouten worden door de studenten zelf opgemerkt en aangepast. Ook krijgen ze goed zicht op het beoordelingsformulier.

* Faciliteer en stimuleer zelfsturend leren binnen een project. Laat studenten persoonlijke doelen stellen binnen het project en hierop reflecteren.

*	Vraag de studenten aan te geven op welk (deel)aspect ze in ieder geval graag feedback zouden willen krijgen. Dit bevordert het zelfsturend vermogen. Je kunt er als beoordelaar natuurlijk voor kiezen ook op andere aspecten feedback te geven.

*	Voordat je als begeleider feedback geeft op het project of product kun je een peerfeedbacksessie organiseren. Zorg ervoor dat het beoordelingsformulier beschikbaar is een laat studenten elkaar feedback geven aan de hand van het beoordelingsformulier. Door het geven van peerfeedback krijgen studenten meer zicht op de beoordelingscriteria, leren studenten ook veel over de eigen prestatie, stimuleert het hun zelfbeoordelingsvermogen en doen ze inspiratie bij elkaar op. Zie [deze publicatie van Inholland voor meer informatie over het organiseren van peerfeedback](https://www.inholland.nl/media/18717/inh_factsheet-peerreview_a4-nl-digitaal.pdf).

*	Opdrachtgevers uit de praktijk kunnen zeer motiverend werken voor studenten. Â Verder draagt dit ook bij aan de ontwikkeling van vakoverstijgende vaardigheden die in de praktijk relevant zijn.

*	Kijk voor meer inspiratie voor schriftelijke opdrachten op [deze informatiepagina van de VU](https://sites.google.com/vu.nl/vu-teaching-learning-tips/assessment-for-learning/variations-on-written-assignments).

*	Geef de studenten de opdracht bij het project of product ook een zelfbeoordeling in te leveren op basis van het beoordelingsformulier. Ze leren zo te reflecteren op hun eigen werk. Als je hen daarbij vraagt om bij elk beoordelingscriterium aan te geven waar dit uit blijkt (bijvoorbeeld een verwijzing te maken naar de plek in het verslag), dan kan dat jou als beoordelaar tijd besparen tijdens het nakijken.

*	Bij groepsprojecten kan het voorkomen dat de studenten een ongelijke bijdrage leveren aan het groepsproces. Meestal werkt het het best om studenten bij de start afspraken met elkaar te laten maken over de manier van samenwerken en hierop in de begeleiding regelmatig terug te komen. Zo kun je problemen voorkomen. Je kunt dit ook ondervangen door de opdracht zo op te zetten dat de studenten onderling afhankelijk van elkaar zijn, maar dit is vaak lastig.

* Studenten kunnen bij een groepsopdracht elkaar zwaktes compenseren. Dit hoeft niet per se een probleem te zijn aangezien dit in de praktijk/het werkveld ook vaak gebeurt. Dit is wel iets om rekening mee te houden in de keuze voor een individuele of groepsopdracht. Moeten alle studenten aantonen dat ze bepaalde leerdoelen behaald hebben?

* Voor studenten met een studiebeperking zoals ADD of ADHD is het extra belangrijk duidelijk te communiceren over de verwachtingen en deadlines. Het is voor deze doelgroep raadzaam om met tussenproducten te werken om zo het werk overzichtelijk te houden.
