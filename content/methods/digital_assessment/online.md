---
title: "Online"
icon: /icons/what-to-do.png
menuicon: /icons/what-to-do-menu.png
date: 2020-07-31T11:05:44+02:00
expandable: true
instructions: false
weight: 2
---

Digitale toetsen kunnen zowel op de campus als online (plaatsonafhankelijk) worden afgenomen. Een keuze die hierbij echter nog te maken valt is of de afname ook tijdonafhankelijk kan. Maken alle studenten de toets tegelijkertijd of kunnen ze dit op verschillende momenten doen? Voor formatieve toetsing kleven hier relatief weinig bezwaren aan. Voor summatieve toetsen heeft dat echter wel implicaties. De vragen van een eerdere afname kunnen immers uitlekken. Voor zowel plaats- als tijdsonafhankelijke summatieve toetsing is het raadzaam om de online proctoring goed op orde te hebben (zie ook [Klinkenberg, 2021](https://www.onderwijskennis.nl/sites/onderwijskennis/files/media-files/Thema%205%20-%20Sharon%20Klinkenberg.pdf)).

## Formatief

Bij het op afstand inzetten van formatieve toetsen kan je denken aan digitale oefentoetsen voor een tentamen dat alle leerdoelen van het tentamen bevat, maar ook aan toetsen die een beperkt leerdoel bevragen. Zoals een digitale formatieve toets die random vragen selecteert uit een grote vragenbank over een bepaald onderwerp. Een andere mogelijkheid is het inzetten van een oefentoets als een didactisch leerinstrument. Hierbij kan de toets bijvoorbeeld instructie in de vorm van kennisclips, tekst, beeld en bestanden bevatten. Een voorbeeld hiervan is een Exceltoets waarin eerst wordt uitgelegd hoe je Excel moet gebruiken, je een Excelbestand kan downloaden, een bepaalde handeling moet uitvoeren en in een invulveld kan aangeven wat een bepaalde uitkomst is van de handeling.
De resultaten van de formatieve toetsen zijn zowel waardervol voor de student als voor de docent. Beiden krijgen hiermee inzicht in waar de student staat in het leerproces, maar ook waar de hiaten zich nog bevinden.

### Voor- en nadelen  

+ De student kan just in time, binnen het leerproces, direct feedback ontvangen.
+ De beoordeling is niet afhankelijk van de docent, maar wordt door het systeem uitgevoerd.
+ Antwoorden kunnen geautomatiseerd nagekeken worden en narratieve feedback is toe te voegen.
+ Er zijn geen problemen met moeilijk leesbare handschriften. 
+ Toetsresultaten geven input in het leerproces en bieden de docent informatie over onderdelen die nog niet beheerst worden.
- Het kost tijd om goede opdrachten te maken en te finetunen.

## Summatief

De inzet van digitale toetsen voor cijferbepaling heeft op afstand behoorlijk wat voeten in de aarde. Om de authenticiteit van de toets te kunnen borgen, is het noodzakelijk dat kan worden vastgesteld dat de identiteit van de student gedurende de gehele toetsafname kan worden geverifieerd.
Online proctoring biedt hier een uitkomst, maar de effectiviteit hangt sterk af van de gekozen toepassing. Er zijn grofweg vier vormen van online proctoring te onderscheiden (SURF, 2020):

*	Live toezicht met conferencing software ([SURF whitepaper](https://www.surf.nl/whitepaper-online-proctoring-surveilleren-op-afstand) ยง1.2)
*	Live proctoring met proctoring software ([SURF whitepaper](https://www.surf.nl/whitepaper-online-proctoring-surveilleren-op-afstand) ยง1.3)
*	Opslag en controle achteraf met proctoring software ([SURF whitepaper](https://www.surf.nl/whitepaper-online-proctoring-surveilleren-op-afstand) ยง1.4)
*	Geautomatiseerde reviewing ([SURF whitepaper](https://www.surf.nl/whitepaper-online-proctoring-surveilleren-op-afstand) ยง1.4)

Afhankelijk van het belang van de toets moet een afweging gemaakt worden welke vorm van online proctoring ingezet moeten worden. Informeer binnen je eigen instelling welke voorzieningen beschikbaar zijn en wat het beleid is omtrent de inzet van online proctoring.

## Voor- en nadelen

+ Kan een alternatief zijn voor capaciteitsgebrek op de campus;
+ Geeft studenten met een functiebeperking de mogelijkheid om thuis het tentamen te maken, waar ze wellicht betere voorzieningen hebben;
+ Legt minder druk op het openbaar vervoer;
- Technisch uitdagend. Als er iets misgaat is dat zeer vervelend;
- Hogere druk op examencommissies;
- Ervaren inbreuk op privacy.

