---
title: "Definitie"
icon: /icons/why-do-this.png
menuicon: /icons/why-do-this-menu.png
date: 2020-07-31T11:05:44+02:00
expandable: false
instructions: false
weight: 1
---

Onder digitale toetsen verstaan we toetsen die worden afgenomen in een speciaal daarvoor ontworpen applicatie. Dit kan een functionaliteit van de elektronische leeromgeving zijn als Canvas, of een afzonderlijke toetsapplicatie zoals TestVision of Remindo.

Met een digitale toets kan je gebruikmaken van diverse vraagvormen. Deze lopen uiteen van meerkeuzevragen, drag-and-drop vragen tot korte invulvragen. Digitale toetsen zijn geschikt voor het toetsen van de volgende cognitieve niveaus van [Bloom](https://www.utwente.nl/.uc/f84db0b51010284fa9c0174f5f903a6aaa8aeaf3a528a00/bloom-taxonomie-checklist.pdf):: onthouden, begrijpen, toepassen, analyseren, en evalueren. Digitale toetsen kunnen zowel formatief als summatief ingezet worden. Bij een summatieve inzet leiden toetsen tot beslissingen over studenten (zoals zakken of slagen), bij een formatieve inzet worden toetsen gebruikt om te bepalen waar studenten staan in hun leerproces, waar zij naar toe moeten werken en hoe zij dit het beste kunnen doen [@van2017toetsen]. In plaats van een digitale toets kan ook worden gekozen voor een fysieke ‘pen-en-papier toets’. Hoewel digitale afname van toetsen verscheidene voordelen heeft, waaronder efficiënt beoordelen en analyseren van gemaakte toetsen en mogelijkheden voor toetsen op afstand, zijn er ook argumenten om te kiezen voor een fysieke toets; bijvoorbeeld wanneer een toets op de campus wordt afgenomen maar er te weinig computers beschikbaar zijn of wanneer de toets opdrachten bevat waarbij tekeningen moeten worden gemaakt. Het is ook mogelijk om fysiek afgenomen toetsen digitaal te beoordelen, door de antwoordbladen in te scannen. 