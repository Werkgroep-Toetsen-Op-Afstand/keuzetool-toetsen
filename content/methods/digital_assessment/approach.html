---
title: "Aanpak"
icon: /icons/tools.png
menuicon: /icons/tools-menu.png
date: 2020-07-31T11:05:44+02:00
expandable: true
instructions: false
weight: 3
--- 

<script src="/assessment-selection-tool/rmarkdown-libs/header-attrs/header-attrs.js"></script>


<p>Afhankelijk van de inzet van <strong>formatieve</strong> of <strong>summatieve</strong> toetsing zijn er verschillende stappen te zetten in de aanpak. Tevens bepalen de hoeveelheid studenten in je onderwijs en de hoeveelheid beschikbare nakijktijd de mogelijkheid om meer of minder vragen op te nemen die niet geautomatiseerd nagekeken kunnen worden.</p>
<div id="formatief" class="section level2">
<h2>Formatief</h2>
<div id="voor-aanvang" class="section level3">
<h3>Voor aanvang</h3>
<p>Keuze van het toetssysteem: gebruik bij voorkeur hetzelfde systeem als voor de summatieve toets, zodat studenten kunnen wennen aan de omgeving.</p>
<p>Ontwerpen van vragen of didactisch leermateriaal. Het advies is om dit ruim voor aanvang van het onderwijs te doen.</p>
<p>Het maken van formatieve toetsen, met name de inzet van een oefentoets als didactisch leermiddel kan erg tijdrovend zijn. De inzet van studentassistenten kan hier echter een uitkomst bieden. Zie ook <a href="https://youtu.be/Z6Ie_ELBq40?t=1219">dit interview</a> waarin dit ter sprake komt.</p>
</div>
<div id="tijdens" class="section level3">
<h3>Tijdens</h3>
<p>De afname van een formatieve toets hoeft zich niet te beperken tot een specifiek moment. Opdrachten kunnen ook gedurende een week opengezet worden of juist ter voorbereiding op een college of werkgroep.</p>
</div>
<div id="na-afloop" class="section level3">
<h3>Na afloop</h3>
<p>Om een optimaal leereffect te bevorderen is het relevant om studenten na afloop van de formatieve toets toegang te geven tot de resultaten en model antwoorden.</p>
<p>Voor de docent kunnen bieden de resultaten inzicht in waar de kennishiaten zich bevinden. Deze inzichten kunnen vervolgens tijdens de lopende cursus gebruikt worden om het onderwijs te sturen.</p>
</div>
<div id="aandachtspunten" class="section level3">
<h3>Aandachtspunten</h3>
<p>De waardering van formatieve toetsen kan van invloed zijn op de inzet van studenten. Met name bij grote groepen kan dit een rol spelen.</p>
<p>Het mee laten tellen van de formatieve toetsen voor het eindcijfer kan een negatief effect hebben. Overweeg eens een ander beloningssysteem. Zoals een <a href="https://webcolleges.uva.nl/Mediasite/Play/2d74e9c589094bb0bc027cfbae672d6b1d">strafstaffel</a>, zoals ook beschreven in <a href="https://link.springer.com/chapter/10.1007/978-3-319-57744-9_6">Klinkenberg (2017)</a>.</p>
<blockquote>
<p>Bij een vak waarvan de leerstof ook op een later moment in de opleiding getoetst werd, hebben we een summatieve meerkeuzetoets omgezet naar een formatieve toets. Deze toets wordt door de studenten in drietallen gemaakt. De onderlinge discussie zorgde voor een groot leereffect en wij hoeven geen proctoring meer te gebruiken.</p>
</blockquote>
</div>
</div>
<div id="summatief" class="section level2">
<h2>Summatief</h2>
<blockquote>
<p>Sinds we een oefentoets met proctoring aanbieden, ervaren we veel minder technische problemen bij de echte afname van de online toetsen met digitale toetsen.</p>
</blockquote>
<div id="voor-aanvang-1" class="section level3">
<h3>Voor aanvang</h3>
<p>Het opstellen van je tentamenvagen doen je bij voorkeur door gebruik te maken van een persoonlijke of gedeelde itembank, zodat je later vragen kunt hergebruiken. Meer informatie hierover vind je in het <a href="https://werkgroep-toetsen-op-afstand.github.io/Handboek-Itembanken/">Handboek Itembanken</a> en in de <a href="https://www.surf.nl/files/2019-02/thema-uitgave-itembanken_-webversie_def.pdf">SURF thema-uitgave Digitale toets- en vragenbanken in het onderwijs</a>.</p>
<p>Afhankelijk van de inrichting van het toetsprocess binnen je instelling worden sommige taken zoals het plannen van de afname, het toevoegen van studenten aan de afname en het informeren van studenten in meer of mindere mate voor je gedaan.</p>
<p>Communiceer duidelijk en goed over de inzet van online proctoringmethode. Niet alle studenten hebben thuis een geschikte ruimte of hebben de beschikking tot de benodigde apparatuur. Geef vroegtijdig aan wat je van de studenten verwacht, wat ze nodig hebben, op welke manier ze ondersteuning kunnen krijgen vanuit de instelling (bijvoorbeeld leenapparatuur) en hoe ze voorafgaand aan de toetsafname kunnen oefenen.</p>
</div>
<div id="tijdens-1" class="section level3">
<h3>Tijdens</h3>
<p>Afhankelijk van de gekozen proctoringmethode kan het zijn dat je als docent virtueel aanwezig bent in de conferencing software, live meekijkt met de beelden of enkel standby bent. Bij sommige instellingen hebben de docenten expliciet geen rol in het meekijken met de beelden.</p>
</div>
<div id="na-afloop-1" class="section level3">
<h3>Na afloop</h3>
<p>De verwerking van de proctoringsresultaten is na afloop niet alleen afhankelijk van de gekozen proctoringmethode, maar ook van de procesafspraken die er binnen de instelling gemaakt zijn. Informeer dus naar het beleid en de werkwijze.</p>
<p>Als er gebruik is gemaakt van ‘recorded proctoring’ of ‘automated proctoring’ moeten de opnames geanalyseerd worden. Mogelijke fraudegevallen worden vervolgens ter beoordeling voorgelegd aan de examinator of examencommissie.</p>
<p>De verwerking van de toetsresultaten verloopt verder analoog aan het digitaal toetsen op de campus.</p>
</div>
<div id="aandachtspunten-1" class="section level3">
<h3>Aandachtspunten</h3>
<p>Het digitaal afnemen van kennistoetsen is relatief fraudegevoelig, met name in het geval van gesloten vragen. Daarom is het nodig om maatregelen te nemen die dit tegengaan. Digitale toetssystemen kunnen mogelijkheden bieden om fraude zoveel mogelijk te voorkomen. Zo kan een toetssysteem bijvoorbeeld bepaalde computerfuncties uitschakelen, zodat studenten bijvoorbeeld tijdelijk geen externe webpagina’s kunnen openen. Een andere optie is om tekstuele invulvragen te gebruiken; hoewel dit open vragen zijn, valt het nakijken deels te automatiseren.</p>
<p>Ook kan online surveillance worden toegepast. Live monitoring houdt in dat er een docent aanwezig is in een videoconferentie waarbij studenten in real-time, via bijvoorbeeld een webcam of telefoon, worden bekeken. Bij recorded proctoring worden er video-opnames gemaakt die na afloop steekproefsgewijs worden bekeken. Geautomatiseerde proctoring betekent dat speciale detectiesoftware automatische controles uitvoert op opvallendheden zoals onverwachte bewegingen of omgevingsgeluiden. Meer informatie over online proctoring vind je <a href="https://www.surf.nl/whitepaper-online-proctoring-surveilleren-op-afstand">hier</a>.</p>
<p>Een andere manier om fraude te voorkomen is om vragen in willekeurige volgorde aan te bieden of studenten verschillende toetsvragen te geven. Het gebruik van itembanken maakt het gemakkelijker om meerdere toetsversies met een verschillende set van vragen te maken. Meer informatie hierover vind je in het <a href="https://werkgroep-toetsen-op-afstand.github.io/Handboek-Itembanken/">Handboek Itembanken</a>. Het aanbieden van vragen in een willekeurige volgorde kan gemakkelijk met een digitale toetsapplicatie.</p>
<p>Niet alle studenten hebben een thuissituatie die geschikt is voor het maken van toetsen. Zeker bij toetsen met proctoring kan dit een probleem vormen. Wijs de studenten op een eventuele alternatieve afnamelocatie of ondersteuningsmogelijkheden (zoals het lenen van een laptop en/of webcam).</p>
<p>Biedt bij een toets met proctoring een oefentoets aan waarmee de student met het systeem kan oefenen. Dit is ook van belang voor studenten die door een visuele of auditieve beperking gebruik maken van spraak- of voorleessoftware.</p>
<p>Voor studenten die grote bezwaren hebben tegen de inzet van online proctoring bieden veel instellingen de mogelijkheid om de toets toch op de campus te maken.</p>
<blockquote>
<p>Bij de landelijke opleiding tot klinisch perfusionist worden digitale toetsen met behulp van automated proctoring afgenomen. Sinds de introductie hoeven studenten niet meer uit Groningen of Maastricht naar Leiden te reizen voor het maken van een toets.</p>
</blockquote>
</div>
</div>
