---
title: "Tips"
icon: /icons/tips.png
menuicon: /icons/tips-menu.png
date: 2020-07-31T11:05:44+02:00
expandable: false
instructions: false
weight: 4
---

<script src="/assessment-selection-tool/rmarkdown-libs/header-attrs/header-attrs.js"></script>


<ul>
<li><p>Voor het maken van de opnames is vaak apparatuur nodig zoals een goede camera, een statief en één of meerdere microfoons. Deze apparatuur moet voor de student beschikbaar worden gesteld. Er is apparatuur beschikbaar die speciaal ontwikkeld is voor het opnemen van vaardigheden, bijvoorbeeld apparatuur om lessen op te nemen.</p></li>
<li><p>Indien de studenten zelf filmapparatuur neer moeten zetten, geef ze dan een checklist met duidelijke eisen mee om ervoor te zorgen dat alles goed zichtbaar is. Laat de student deze ergens neerzetten waar er geen andere mensen voor langs lopen.</p></li>
<li><p>Bij formatieve evaluatie kan gebruik worden gemaakt van peerfeedback.</p></li>
</ul>
<p>De beoordelaar kan ervoor kiezen om live mee te kijken. In dat geval moet er gebruik worden gemaakt van video conferencing of live streaming. De beoordeling is dan plaatsonafhankelijk, maar niet tijdsonafhankelijk. Om handelingen vanuit verschillende hoeken te kunnen observeren is het nodig om meerdere camera’s op te zetten, of iemand die wel op locatie aanwezig is rond te laten lopen met een mobiel apparaat met camera. Het kan een goed idee zijn om ook in een live situatie de beelden op te nemen. Zo kunnen deze achteraf teruggekeken worden, bijvoorbeeld door de beoordelaar zelf bij twijfelgevallen, of door een tweede beoordelaar. Ook voor de student kan het leerzaam zijn om de opname zelf of samen met de beoordelaar terug te kijken, om te reflecteren op het leerproces of de beoordeling te bespreken.</p>
