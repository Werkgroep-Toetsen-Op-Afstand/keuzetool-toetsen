---
title: "Beschrijving"
icon: /icons/why-do-this.png
menuicon: /icons/why-do-this-menu.png
date: 2020-07-31T11:05:44+02:00
expandable: false
instructions: false
weight: 1
---

<script src="/assessment-selection-tool/rmarkdown-libs/header-attrs/header-attrs.js"></script>


<p>De vaardigheid van een student in specifieke (beroeps)taken kan getoetst worden door de student te observeren tijdens het uitvoeren van deze handelingen. Denk bijvoorbeeld aan klinische handelingen, lesgeven, het gebruiken van software of optreden in een voorstelling. Hoewel deze handelingen soms op een specifieke locatie moeten worden uitgevoerd, kan de beoordeling wel plaats- en tijdsonafhankelijk plaatsvinden door het gebruik van live conferencing of video-opnames. Dat kan handig zijn wanneer het niet mogelijk of te tijdrovend is voor de beoordelaar om op locatie aanwezig te zijn. Opnames kunnen een beoordeling door een tweede beoordelaar of een medestudent voor peerfeedback ook vergemakkelijken.</p>
<p>Deze toetsvorm is vooral geschikt voor deze schaalgrootte wanneer de handelingen gezamenlijk gefilmd kunnen worden op een redelijke afstand, bijvoorbeeld bij een theatervoorstelling. In dat geval kan iedereen zoveel mogelijk tegelijk in beeld worden gebracht en hoeft de beoordelaar geen enorme hoeveelheid video’s te bekijken. Afhankelijk van het aantal examinatoren kunnen geïsoleerde, kortdurende handelingen mogelijk ook op afstand worden beoordeeld door de student korte opnames te laten maken. Wanneer het gaat om langdurige of complexe individuele handelingen die van dichtbij gefilmd moeten worden en nauwkeurig moeten worden beoordeeld, bijvoorbeeld bij uitvoerige klinische handelingen, is het vaak minder praktisch om deze toets op afstand uit te voeren.</p>
