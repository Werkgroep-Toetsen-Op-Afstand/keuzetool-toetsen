* Zorg voor een goede communicatie met studenten.
    * Bied vooraf transparantie over manier waarop de toets op afstand wordt afgenomen, zodat studenten weten wat ze kunnen verwachten. Denk bijvoorbeeld aan welke persoonlijke gegevens er worden gevraagd, wat hiermee wordt gedaan en wat ze bij de hand moeten houden (bijvoorbeeld een collegekaart, een telefoon of camera).
    * Mocht je gebruik maken van online proctoring, wees dan duidelijk over wat er te verwachten valt, en wat de regels zijn. Transparantie over hoe de online proctoring is opgezet is hierbij essentieel. Zie voor meer informatie het [whitepaper Online proctoring: Surveilleren op afstand van SURF](https://www.surf.nl/files/2020-04/surf-rapport-online-proctoring_2020_update-april-2020.pdf).
    * De technische eisen moeten vooraf duidelijk zijn. Studenten moeten in ieder geval beschikken over een stabiele internetverbinding. Wanneer er bepaalde computerspecificaties vereist zijn voor het toetssysteem, is dat ook belangrijk om te communiceren, en alternatieven te bieden wanneer studenten hier niet over beschikken.