Hiermee worden, naast kennisreproductie, ook mondelinge en presentatievaardigheden getoetst. Een presentatie kan tevens dienen als een overzicht of samenvatting van een project, in plaats van een langer verslag, waardoor dit minder nakijktijd kost. Een ander voordeel is dat de mogelijkheden tot frauderen zeer beperkt zijn. Hoewel dergelijke toetsvormen traditioneel gezien vaak op locatie plaatsvinden, kunnen overwegingen omtrent tijd, geld en ruimte (voor zowel de opleiding als de studenten) ertoe leiden dat een dergelijke toets op afstand wordt afgenomen. 