---
title: "Beschrijving"
icon: /icons/why-do-this.png
menuicon: /icons/why-do-this-menu.png
date: 2020-07-31T11:05:44+02:00
expandable: true
instructions: false
weight: 1
---

<script src="/assessment-selection-tool/rmarkdown-libs/header-attrs/header-attrs.js"></script>


<p>Bij fysieke handelingen gaat het om de vaardigheid van een student in specifieke (beroeps)taken; hierbij kan bijvoorbeeld worden gedacht aan klinische handelingen, lesgeven of optreden in een voorstelling. Dit kan plaatsvinden in een natuurgetrouwe beroepssituatie of in een gesimuleerde omgeving. Hoewel deze handelingen vaak op een specifieke locatie moeten worden uitgevoerd (zoals een voorstelling in een theater of een handeling die op de stageplek plaatsvindt), kan de beoordeling wel plaats- en tijdsonafhankelijk plaatsvinden. Wanneer het niet mogelijk of te tijdrovend is voor de beoordelaar om op locatie aanwezig te zijn, dan kan de beoordelaar toch live meekijken met behulp van videoconferencing of live streaming. De beoordeling is dan plaatsonafhankelijk, maar niet tijdsonafhankelijk. Om handelingen vanuit verschillende hoeken te kunnen observeren is het nodig om meerdere camera’s op te zetten, of iemand die wel op locatie aanwezig is rond te laten lopen met een mobiel apparaat met camera.</p>
<p>Er kan ook gekozen worden voor een beoordeling die zowel plaats- als tijdsonafhankelijk is, door een video-opname te maken die de beoordelaar op een zelfgekozen moment kan bekijken. Opnames kunnen een beoordeling door een tweede beoordelaar of een medestudent voor peerfeedback ook vergemakkelijken.</p>
<p>Deze toetsvorm is vooral geschikt voor deze schaalgrootte wanneer de handelingen gezamenlijk gefilmd kunnen worden op een redelijke afstand, bijvoorbeeld bij een theatervoorstelling. In dat geval kan iedereen zoveel mogelijk tegelijk in beeld worden gebracht en hoeft de beoordelaar geen enorme hoeveelheid video’s te bekijken. Afhankelijk van het aantal examinatoren kunnen geïsoleerde, kortdurende handelingen mogelijk ook op afstand worden beoordeeld door de student korte opnames te laten maken. Wanneer het gaat om langdurige of complexe individuele handelingen die van dichtbij gefilmd moeten worden en nauwkeurig moeten worden beoordeeld, bijvoorbeeld bij uitvoerige klinische handelingen, is het vaak minder praktisch om deze toets op afstand uit te voeren.</p>
