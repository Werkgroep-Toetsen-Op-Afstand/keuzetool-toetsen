---
title: "Observaties"
subtitle: "none"
link: "https://werkgroep-toetsen-op-afstand.github.io/keuzetool-toetsen/methods/observations/"
date: '2021-12-08'
weight: 2
category: "tool"
---



<p>Een observatie is bij uitstek geschikt voor het toetsen van fysieke handelingen. Op deze schaal is deze toetsvorm echter vooral haalbaar als studenten tegelijkertijd in groepen kunnen worden beoordeeld (zoals in een toneelvoorstelling). Beoordeling kan ook plaats- en tijdsonafhankelijk plaatsvinden, met behulp van videoconferencing of een video-opname. Dit bespaart de beoordelaar reistijd en kan een uitkomst bieden als de beoordeling van een prestatie van een individuele student vereist is.</p>
<p>Deze toetsvorm is op afstand vooral geschikt voor deze schaalgrootte wanneer de handelingen gezamenlijk gefilmd kunnen worden op een redelijke afstand, bijvoorbeeld bij een theatervoorstelling. In dat geval kan iedereen zoveel mogelijk tegelijk in beeld worden gebracht en hoeft de beoordelaar geen enorme hoeveelheid video’s te bekijken. Afhankelijk van het aantal examinatoren kunnen geïsoleerde, kortdurende handelingen mogelijk ook op afstand worden beoordeeld door de student korte opnames te laten maken. Wanneer het gaat om langdurige of complexe individuele handelingen die van dichtbij gefilmd moeten worden en nauwkeurig moeten worden beoordeeld, bijvoorbeeld bij uitvoerige klinische handelingen, is het vaak minder praktisch om deze toets op afstand uit te voeren.</p>
